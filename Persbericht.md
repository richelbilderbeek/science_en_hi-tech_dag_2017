# Persbericht

## Tekst

Op zondag 11 juni organiseren we de Science & Hi-Techdag bij De Jonge Onderzoekers!

Er zijn genoeg makers die gave dingen maken. Op TV en YouTube zie je hun robots, 3D printers, games, machines, 3D modellen en proefjes. Zou jij dit ook willen? Zet dan je eerste stap op de Science en Hi-Tech dag! De Jonge (en ook volwassen) Onderzoekers leren je het allereerste begin. Alleen maar kijken is geen optie!

Verschillende afdelingen en cursussen presenteren zich op deze dag! Zo zullen er demonstraties zijn van Arduino, van het First Lego League team, van de Codestarter Codeclub, van de 3D club en de Natuur&Techniek Cursus. En nog veel meer. En het blijft niet bij presenteren. Je kunt bijna overal ook meedoen! 

De Science en Hi-Tech dag is op zondag 11 juni 2017 van 12:00-16:00 bij De Jonge Onderzoekers, Dirk Huizingastraat te Groningen. De entree is gratis.

Meer informatie over het programma volgt zsm via onze website www.djog.nl!